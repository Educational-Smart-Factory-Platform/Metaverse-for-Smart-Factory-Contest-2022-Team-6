# Metaverse-for-Smart-Factory-Contest-2022-Team-6-Cakeverse
ผลงานการแข่งขัน Metaverse for Smart Factory Contest 2022 (https://smartfactory.hcilab.net/contest/metaverse2022/)
## ชื่อผลงาน เค้กเวิร์ส(Cakeverse)
### ที่มาและความสําคัญ
ปัจจุบันโรงงานอุตสาหกรรมมีการนําเทคโนโลยีและอินเทอร์เน็ตเข้ามามีส่วนร่วมในหลายกระบวนการ ไม่ว่าจะเป็นกระบวนการผลิต การควบคุมความปลอดภัย รวมถึงการควบคุมการทํางานของเครื่องจักรจากระยะไกล โดยอาจจะใช้ระบบปัญญาประดิษฐ์อัตโนมัติ (AI) หรือระบบคู่เสมือนดิจิทัล (Digital twin) เพื่อเพิ่มประสิทธิภาพในการผลิต โดยจะเรียกโรงงานเหล่านี้ว่าโรงงาน 4.0 หรือโรงงานอัจฉริยะ (Smart Factory) ประเทศไทยมีการนําเทคโนโลยีนี้มาใช้แล้วบางส่วน แต่คิดได้เพียง 15% จากโรงงานอุตสาหกรรมทั้งหมดในประเทศในปี ค.ศ. 2019 - ปัจจุบัน สถานการณ์การระบาดของโรค COVID-19 ส่งผลกระทบต่ออุตสาหกรรมและเศรษฐกิจของประเทศไทยอย่างมาก ตั้งแต่กระบวนการผลิตไปจนถึงกระบวนการซื้อขาย เช่น เศรษฐกิจเกิดการชะลอตัว โรงงานและร้านค้าต่างๆ จําเป็นต้องลดจํานวนแรงงานลง ทําให้แรงงานที่เหลืออยู่ต้องทํางานหนักขึ้น เพื่อที่จะผลิตสินค้าให้เพียงพอต่อความต้องการในท้องตลาด ผู้ประกอบการค้าปลีกและร้านค้าระดับเล็กไม่สามารถขายสินค้าหน้าร้านได้ตามปกติสถานการณ์ดังกล่าวทําให้เกิดการซื้อขายสินค้าผ่านช่องทางอินเทอร์เน็ตมากขึ้น แต่ลูกค้าไม่สามารถตรวจสอบสินค้าได้ก่อนการชําระเงิน แพลตฟอร์มที่ใช้เป็นตัวกลางในการซื้อขายแลกเปลี่ยนมีความยุ่งยากในการสื่อสารระหว่างร้านค้าและลูกค้าจากการศึกษาเกี่ยวกับปัญหาดังกล่าวผู้จัดทําได้เล็งเห็นถึงความสําคัญของการพัฒนาระบบโรงงานเพื่อเตรียมพร้อมสําหรับการเปลี่ยนแปลงในสถานการณ์ต่าง ๆ ไม่ว่าจะเป็นการเกิดโรคระบาด การเปลี่ยนทางเศรษฐกิจ หรือการพัฒนาของเทคโนโลยี รวมถึงช่องทางในการขายสินค้าและแพลตฟอร์มที่ใช้ในการสนทนา เพื่อการสื่อสารระหว่างร้านค้าและลูกค้าให้มีประสิทธิภาพมากที่สุดผู้จัดทําจึงสนใจที่จะพัฒนากระบวนการผลิตในโรงงานควบคู่กับการแพลตฟอร์มออนไลน์ที่จะเป็นตัวกลางในการซื้อขายโดยจะพัฒนาโรงงานผลิตเค้กให้เป็นโรงงานและร้านค้าแบบ One stop service ที่ใช้ระบบคู่เสมือนดิจิทัล(Digital twin) และระบบควบคุมการทํางานระยะไกล (TeleSorting System) เป็นระบบหลักในการควบคุมการผลิต มีระบบอัตโนมัติ (Automation) และระบบ AI ในกระบวนการผลิต ลูกค้าจะสามารถมีส่วนร่วมในการออกแบบสินค้าด้วย โดยใช้ระบบ Metaverse เป็นตัวกลางในการสื่อสารและแลกเปลี่ยนซื้อขายสินค้า
### วัตถุประสงค์
1. เพื่อพัฒนาศักยภาพของโรงงานและร้านค้าให้เป็น One stop service ด้วยเทคโนโลยี Digital twin และการสื่อสารผ่าน Metaverse
2. เพื่อดึงดูดความสนใจของลูกค้าด้วยการใช้ Metaverse เป็นตัวกลางในการซื้อขายสินค้า
3. เพื่อลดจํานวนบุคคลากรในโรงงานและร้านค้าลง โดยใช้ One man in industrial จะมีการใช้หุ่นยนต์และเทคโนโลยีเข้ามาช่วยทํางานในบางกระบวนการ
### ประโยชน์ที่ได้รับ
1. โรงงานและร้านค้าเป็นแบบ One Stop Service ทําให้ลูกค้าสามารถสั่งเค้กตามความต้องการได้หลากหลายรูปแบบสินค้ามีความสดใหม่ และใช้เวลาในการรอสินค้าน้อยลง
2. ลูกค้าสามารถออกแบบเค้กใน Metaverse ได้ตามความต้องการ ทั้งขนาด รสชาติ และการตกแต่งเค้ก ทําให้ลูกค้าได้มีส่วนร่วมในกระบวนการผลิต รู้สึกสนุกและสนใจที่จะซื้อสินค้ามากขึ้น
3. One Man in Industrial ใช้คนควบคุมระบบกระบวนการผลิตทั้งหมดเพียงตําแหน่งเดียวได้ ผ่านระบบ Digital Twinและ TeleSorting System ทําให้สามารถลดค่าใช้จ่ายในการจ้างพนักงานได้
### ภาพรวมระบบ
ภายในโรงงานจะมีเครื่องจักรต่างๆ ที่จะคอยผลิตสินค้าตามกระบวนการที่ได้ระบุมา หรือ ณ ที่นี้คือกระบวนการผลิตเค้กในแต่ละเครื่องจะควบคุมด้วย PLC และจะมีเซนเซอร์ต่าง ๆ ที่จะคอยรับข้อมูลจากเครื่องตามที่ระบุไว้ในภาพประกอบ ซึ่งการควบคุมและชุดรับข้อมูลจะรับและส่งมาจากหน่วยประมวลส่วนกลางก่อน ซึ่งส่วนประมวลจะรับข้อมูล เช่น รายการสั่งซื้ออันใหม่จาก machine state database สําหรับดูการทํางาน ชุดข้อมูลจากเซนเซอร์จากแต่ละเครื่องจักร และสถานะการทํางานของเครื่องจักรจากทางแอดมิน และในส่วนของการส่งออก หน่วยประมวลผลจะสั่งให้ PLC ของเครื่องจักรเครื่องแรกทํางานเมื่อได้รับรายการสั่งซื้อใหม่ และเมื่อเสร็จสิ้นแต่ละขั้นตอน แต่ละเครื่องก็จะมีเซนเซอร์ที่จะแจ้งหน่วยประมวลเรื่องขั้นตอนที่เสร็จแล้ว เมื่อกระบวนการได้เสร็จสิ้นขั้นตอนสุดท้าย หน่วยประมวลผลจะนํารายการที่เสร็จแล้ว นําไปใส่ใน order archive database สําหรับเก็บประวัติการสั่งซื้อของลูกค้า ในส่วนของสถานะของเครื่องจักรจะถูกส่งไปยัง machine state database ซึ่งข้อมูลตามช่วงเวลาที่กําหนด จะถูกเก็บเป็นเวลาใน console log database ซึ่งในชุดข้อมูลนี้ จะเก็บสถานะการทํางานของเครื่อง ซึ่งเราสามารถดูช่วงเวลาที่เกิด error หรือ bug ได้ทางเราได้ทํา Application ที่จะใช้ร่วมกับโรงงานอัจฉริยะของพวกเรา ซึ่งจะแบ่งฟังก์ชันการใช้งานออกเป็น 2 ส่วน ซึ่งก็คือสําหรับลูกค้า และคนงานในโรงงาน ในส่วนของข้อมูลของลูกค้าและพนักงานจะถูกเก็บไว้ใน Identification Database ซึ่งuser ลูกค้าจะต้องเป็นลูกค้าสมัครด้วยตัวเอง และของพนักงาน จะถูกสร้างด้วย admin และมีระดับการเข้าถึงข้อมูล โดยสําหรับพนักงานนั้น จะมีแบ่งหน้าที่แยกย่อยเป็นอีก 3 กลุ่ม ได้แก่ แอดมิน, คนเตรียมวัตถุดิบ, และคนห่อกล่อง แอดมินมีหน้าที่หลักคือคอยจัดการข้อมูลใน database และควบคุมการทํางานของเครื่องจักร โดยข้อมูลของสถานะเครื่องจักรจะรับมาจาก machine state database ที่หน่วยประมวลของคอมพิวเตอร์ของ admin มาใส่ใน simulation ที่อยู่ในแอพ โดยจะทําเครื่องจักรจําลองมีการทํางานใกล้เคียงกับเครื่องจักรของจริง ซึ่งทาง admin จะสามารถปรับค่าและส่งหยุดใน simulation ได้ตามที่ต้องการ และจะส่งข้อมูลสั่งการนี้ไปยังหน่วยประมวลผลส่วนกลางให้สั่งการไปยังแต่ละเครื่องจักร ในส่วนของคนเตรียมวัตถุดิบ และคนห่อกล่องจะสามารถเข้าถึงข้อมูลได้บางส่วน ซึ่งก็คือ ปริมาณวัตถุดิบในเครื่องผสม และขั้นตอนปัจจุบันของกระบวนการ ในส่วนของลูกค้า จะสามารถสั่งเค้กที่ตัวเองต้องการได้ โดยจะสามารถขนาดและรูปร่างของเค้ก นอกจากนี้ยังสามารถออกแบบหน้าเค้กเองได้ หรือจะเลือกจากที่แนะนําภายในแอพได้ ซึ่งเมื่อกดยืนยันสั่งซื้อ รายการก็จะเข้าสู่กระบวนการที่กล่าวมาก่อนหน้า ข้อมูลที่ลูกค้าสามารถเข้าถึงได้คือประวัติการสั่งซื้อจาก order archive database และสถานะขั้นตอนของเค้กของตัวเองจาก machine state database



https://youtu.be/0yEQCLUmIEM
